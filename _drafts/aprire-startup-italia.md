---
paginate: true
comments: true
author: musikele
title: E quindi... pure tu vuoi fare la startup, in Italia
category: Italiano
layout: post
date: '2017-04-07 09:49:00'
tags:
- startup
- imprenditoria
---

Alcuni miei carissimi amici hanno avviato una fantastica startup anni fa. Nel momento in cui in Italia non si parlava d'altro, loro c'erano. Uno dei miei più grandi rimpianti personali è di non essere saltato sul "carro" quando me l'hanno proposto, perchè probabilmente avrei fatto una bellissima esperienza che mi avrebbe insegnato tanto. 

La startup è ormai chiusa, e i motivi dietro alla chiusura dovreste chiederli a loro; io però vi racconto un po' di cose che loro hanno imparato e che in confidenza mi hanno raccontato. 

## Ci serve un investitore

Generalmente un **fondo di investimento** è composto da soldi (messi dalle banche, o da privati, o dallo Stato) e vengono amministrati da qualcuno che ha l'obiettivo di scegliere startup in cui vede sostanzialmente tre qualità: 
- possibilità di crescita enorme 
- persone molto capaci
- team unito e coeso

Nel mercato italiano esistono due tipi di fondi: i **fondi di investimento pubblici** che controllano fondi, appunto, pubblici. I **fondi privati** invece sono costituiti da privati che hanno qualcosa da parte (dell'ordine di qualche milione di euro) e hanno deciso di finanziare imprese che stanno nascendo, con la speranza di moltiplicare i soldi investiti. Questi due tipi di fondi hanno obiettivi leggermente diversi.

Questi fondi _sembra_ che hanno interesse nel finanziare la vostra startup, ed in effetti è una gran bella festa quando compaiono notizie sui giornali come "XXX ha ricevuto 300 fantastiliardi da YYY",  in realtà l'unico vero effetto è che gran parte di quei soldi non li puoi amministrare. 

Quando ricevi un finanziamento, il fondo diventa socio della tua azienda (spero tu riesca a strappare una percentuale molto bassa in cambio di tanti soldi) e nel contratto di collaborazione in genere inserisce le seguenti clausole: 
- devi andare da _"questo"_ commercialista ...
- devi rivolgerti a _"questo"_ avvocato ... 
- devi aprire una sede legale presso questo comune ... 
etc etc etc 

Ecco dunque che una bella parte dei soldi ricevuti prendono un'altra strada, vengono rimessi in circolo dallo stesso fondo. Congrats ;) Speriamo riusciate almeno a pagare gli stipendi. 

## Ci serve un incubatore 

Cos'è un incubatore? Gli incubatori sono spazi, ovviamente a _pagamento_, dove la vostra startup può crescere. La loro missione è di presentarvi le persone giuste, o aiutarvi a migliorare il prodotto che dovete vendere. 

Il problema è che, se il vostro prodotto non vende, state solo consumando soldi del vostro finanziamento. Anzi, è spesso possibile che sia il fondo stesso ad avervi messo tra le clausole di essere incubati presso X o Y. Diciamo che non c'è vero interesse a migliorare il vostro prodotto, fintantochè spendete i soldi lì. 

Chiedetevi se davvero ne avete bisogno.

