---
paginate: true
comments: true
author: musikele
title: 'Cambia la tua vita! (partecipando a uno Startup Weekend) '
category: Italiano
layout: post
date: 2018-04-23 00:00:00 +0200
tags:
- Startup weekend salerno
- Startup
- Sws18
- Mentor
header-img: "/images/IMG_20180422_132054.jpg"
description: 'Cos''é uno Startup Weekend, cosa si impara e come? Un evento che consiglio
  a tutti, in cui si impara a diventare imprenditori di sé stessi. '
---
Avete la vostra lista di cose nuove da fare ogni anno? Io sinceramente no, ma se l'avessi probabilmente per quest'anno avrei scritto: partecipare a uno startup weekend.

l'occasione l'ho avuta già l'anno scorso ma é sfumata a causa di un altro impegno; quest'anno invece ho riservato lo slot - ho annunciato con largo anticipo a moglie e familiari che non ci sarei stato e ho partecipato.﻿

## Cos'é uno startup weekend 

È un weekend - 52 ore - in cui si lavora alla propria idea di business. 

Tutti abbiamo idee che sembrano geniali, ma come fare per sapere se possono avere successo o se sono delle cagate pazzesche?

In uno startup weekend ci si confronta con altre persone - coach, mentor, altri partecipanti... - e l'idea passa attraverso tre fasi:

* scoperta: l'idea "acchiappa" i primi partecipanti, che magari sono venuti senza un'idea propria ma hanno sentito il tuo discorsetto e ti hanno trovato interessante.
* Analisi del mercato potenziale, dei problemi, dei rischi: attraverso il business model canvas (uno strumento che viene presentato durante il w.e.) le idee iniziano a farsi più chiare e si riesce a rispondere anche a domande cruciali, tipo: che problema sto risolvendo? A chi? Come ci farò i soldi?
* Pitch: senza lilleri non si lallera, ed é per questo che ci si prepara ad uno speech per convincere un investitore a sganciare soldi motivati.

## Il processo 

Dal punto di vista di un mentor vedi proprio le idee/cazzate che diventano, lentamente (e faticosamente) progetti di business rispettabili: siamo passati da chi voleva fare un'app per combattere la noia a un serio progetto per concentrarsi durante lo studio, o da un'app per viaggi tra sconosciuti ad un'app per organizzare viaggi di gruppo con persone che hanno qualcosa in comune; e ancora: un modo per condividere la gestione di un animale se purtroppo non puoi più curartene; un tracking real time per autobus che non lo supportano, e un'app/gioco in cui più cammini, più guadagni. Queste sono solo alcune delle idee che ho avuto il piacere di accompagnare. 

## conta il viaggio, non la destinazione

Con i ragazzi ci sono stati scontri anche duri, volti soprattutto a fargli notare le contraddizioni dei loro ragionamenti. Una persona non scarica un'app "perché é annoiato", oppure un'autolinea di autobus non implementa il tuo sistema di tracking se non gli porti un vero vantaggio che altri competitor non hanno.. 

Con la scusa delle loro idee i ragazzi hanno acquisito strumenti, come il business model canvas e l'arte del Pitching, che potranno riutilizzare per tutti i loro progetti futuri. 

Abbiamo quindi creato progetti da milioni di euro? No, a parte una startup che ha validato l'idea sul posto e ha guadagnato una cinquantina di euro non abbiamo mosso grandi cifre; ma abbiamo sicuramente dato a dei ragazzi gli strumenti per farsi le domande giuste, e trovare le risposte. 

Peccato che questi eventi siano nati molto dopo il mio periodo universitario: quando ero ragazzo non c'era NIENTE di tutto questo, sarebbe stato davvero figo parteciparvi. conserverò il ricordo della gioia e l'adrenalina di vedere i ragazzi sul palco! 