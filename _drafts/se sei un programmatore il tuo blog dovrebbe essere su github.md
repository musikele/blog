---
title: Se sei un programmatore dovresti avere un blog, e quel blog dovrebbe essere su github
date: 2016-12-06
author: musikele
layout: post
dsq_thread_id:
  - "5325938161"
categories:
  - Italiano
tags:
  - github
	- blogging
	- developer
	- programmer
---

E' molto probabile che se leggi questo blog sei uno sviluppatore e ti starai chiedendo se è il caso di iniziare a bloggare di informatica e programmazione. La mia risposta è senza dubbio **si**. 

# Perchè avere un blog su informatica e programmazione 

Non per i soldi, o meglio non direttamente. Sarà molto difficile riuscire a fare soldi con un blog, devi avere tante visite - e in un blog precedente ho guadagnato qualcosina di tangibile (10€?) quando ho scritto un post che è stato toccato 12000 volte in un giorno. Esperienza purtroppo mai più ripetuta :( 

E allora perchè avere un blog? Beh, si tratta di *personal branding*. Non c'è bisogno di dimostrare di essere i migliori programmatori su scala globale, certe volte basta esserlo su scala "locale" e godere di un'ottima visibilità, che qualcosa intorno a te inizierà inevitabilmente a muoversi ;) 

Il blog è uno strumento perfetto per il personal branding, e spesso vale più del CV. Infatti [le aziende si informano su chi siete tramite i social](2016/01/i-colloqui-di-lavoro-iniziano-e-finiscono-su-facebook/) e se riuscite a portarli sul vostro blog avrete fatto bingo già prima del colloquio. 

Col blog dimostrerete: 

- le vostre competenze  
- di essere un appassionato vero
- di essere una persona capace di scrivere in italiano/inglese correttamente (lo spero per voi!). 

Una delle prime cose che ho fatto è di mettere l'indirizzo del mio blog ovunque, persinso sul CV. Se volete torniamo sull'argomento personal branding, ma adesso spostiamoci sulla miglior piattaforma per bloggare. 

# Le piattaforme di blogging, pro/contro  

Ho iniziato la mia avventura usando **Wordpress**, un'eccellente piattaforma di blogging così versatile da poter diventare qualsiasi cosa: portale, sito vetrina, piattaforma di ecommerce... e anche blog, ovviamente! 

Tuttavia Wordpress ha alcuni requisiti che durano da 10 anni, ossia PHP e MySql. Ciò significa che per avere un blog bisogna necessariamente comprare uno spazio di hosting da qualche parte (a dire la verità i prezzi sono anche molto bassi per piattaforme non proprio performanti). 

Nota bene: esistono hosting ultra-ottimizzati per wordpress che costano anche 100$/mese, e sono potentissimi. Ma voi non avete queste risorse. 

Esistono altre piattaforme di blogging, cercherò di spiegare velocemente perchè secondo me non sono buone per un informatico: 

- **medium** è la piattaforma cool del momento, ed è perfetta per chi _non_ scrive codice. Il bello di Medium è che ti trova i lettori (consigliando il tuo articolo a chi legge cose simili) ed è perfettamente integrato con i social. A parte il titolo e il contenuto del testo, non si può personalizzare nulla. Only content. 
- **Linkedin Pulse** è la piattaforma di blogging di linkedin, e gli articoli condivisi su questa piattaforma vengono condivisi con gli utenti del social network. La cosa positiva è che non si parla a una platea generalista visto che gli utenti di linkedin sono quasi tutti "professionals" quindi si ricevono anche ottimi feedback. La cosa negativa è che non si può personalizzare alcunché.
- **Tumblr** è un'altro social che in Italia non è famosissimo. Ho (purtroppo) visto dei blog tecnici su Tumblr che si mischiano con i blog dei quattordicenni in cerca di ansie e con, beh, il porno che su tumblr la fa da padrona. 

Queste tre piattaforme non si pagano, e in generale non dovete fare nulla (hosting, installazione, etc) se non scrivere.

Quasi tutte le piattaforme di cui vi ho parlato permettono di integrare codice esternamente tramite [Gist](https://gist.github.com/), che uno strumento fantastico per condividere snippet di codice al volo. 

# Veniamo a Github (e a Jekyll) 
[GitHub](http://www.github.com) é la community di programmatori  di questo decennio, insieme a Stack Overflow. Su github ci sono chili e chili di codice open source che le aziende commerciali prendono a piene mani per realizzare i loro prodotti commerciali. Forse non scriverete mai una libreria capace di attirare migliaia di Developers, ma conviene comunque imparare a usare **git** e github. 

