---
paginate: true
comments: true
author: musikele
title: 'Sei uno scienziato di fama internazionale e ti accusano di trafficare virus. Che fai?'
category: Italiano
layout: post
tags:
- ilaria capua
- io trafficante di virus
- libro
---


Oggi voglio parlarvi di un [libro](http://amzn.to/2taKqFg) che mi ha colpito molto. Per una volta esco fuori dal mondo informatico per sconfinare nel mondo della scienza veterinaria, che non è assolutamente il mio campo.

Qualche settimana fa ho ascoltato una radiointervista a Ilaria Capua, virologa di fama internazionale che lavorava presso l'istituto zootecnico di Legnaro.

<a href="http://amzn.to/2taKqFg"><img src="{{ site.baseurl }}/images/trafficante_di_virus.png" class=" forestry--none" style="float: none;"></a>

## Due parole sullo scienziato Ilaria Capua

La dott.ssa Capua si è laureata in veterinaria e si è poi specializzata in virologia animale. Ha ricoperto un ruolo chiave durante l'epidemia di influenza aviaria, sviluppando la strategia di vaccinazione DIVA che permette di scoprire se un animale è stato contagiato dal virus o dal vaccino, salvando dall'abbattimento interi allevamenti avicoli.

Ma forse il motivo per cui l'umanità dovrebbe esserle riconoscente è perchè, **nel 2005, decise di salvare la sequenza genetica del virus H5N1 in un database libero e gratuito**, piuttosto che fare come s'è sempre fatto, ossia inviare la codifica ad un database a pagamento a cui solo una quindicina di istituti mondiali avevano accesso.

Prima di questo momento, solo una ristretta cerchia di istituti potevano effettivamente fare ricerche sui virus più pericolosi e quindi svilupparne vaccini.

Da quel momento, invece, tutti i seguenti virus del mondo sono diventati praticamente "open source" permettendo la condivisione delle informazioni e il loro studio.

**la notizia ha avuto una portata così epocale** che anche giornali non specialistici ne hanno parlato. Questo gesto le è valso il **Penn Vet Award,** praticamente il Nobel per la veterinaria.

Avrete capito che non stiamo parlando di una persona qualunque.

## E ora parliamo del libro

Il libro racconta l'incredibile vicenda vissuta dalla dottoressa: nel 2014 è stata accusata di aver "venduto" virus dell'Istituto ad aziende e privati, con lo scopo di produrre vaccini. Inoltre, è anche accusata di aver provocato intenzionalmente epidemie di aviaria per specularci.

Tutto viene divulgato nel peggiore dei modi, ossia tramite la pubblicazione di intercettazioni da parte dell'Espresso.

Nel libro si ripercorrono sia le vicende scientifiche, sia il dramma umano di una donna, madre e scienziata che si trova all'improvviso a fare i conti con la giustizia italiana, incredibilemente lenta e farraginosa.

Giusto per darvi qualche dettaglio che mi ha colpito di più: lo sapete quante volte è stata interrogata dal giudice? **Mai**. E a parte le intercettazioni, quali altre prove sono state portate a processo? **Nessuna**. *Segui i soldi*, dicono gli investigatori dei film, ma non essendocene in questa vicenda, non si poteva seguire alcunchè. Nell'indagine si parlava anche del brevetto *milionario* per il vaccino, che in realtà non ha fruttato alcun provente alla dottoressa.

Inoltre i magistrati commettono errori banali, ad esempio sbagliano i nomi dei virus, le date, le epidemie, e soprattutto non conoscono il modo in cui un virus viene trasmesso (non basta far cadere una provetta a terra per infettarsi!), insomma una bella stronzata all'italiana.

Perchè leggere questo libro? Un po' per **incazzarvi del sistema Italia,** oggi che si parla di anti-vaccinisti, terra-piattisti, scia-chimisti e tutt'il resto delle ciarlatanerie che girano in rete. Un po' perchè **abbiamo fatto fuggire all'estero un cervello che lavorava benissimo qui da noi**: ora la dottoressa dirige un centro di ricerca a Miami. E soprattutto per capire **come ci si sente ad essere accusati ingiustamente.**

Ovviamente **il processo è finito con l'assoluzione**, mentre l'Espresso non ha ritrattato alcunchè delle proprie posizioni. A [quest link](http://espresso.repubblica.it/attualita/2014/04/03/news/salute-quel-business-segreto-della-vendita-dei-virus-1.159618) ad esempio potrete leggere l'articolo di accusa nei confronti della scienziata, ma i commenti incazzati dei lettori in fondo mi fanno credere che c'è ancora qualcuno con un po' di sale in zucca qui in Italia.

Non mi resta che lasciavi con il [link del libro](http://amzn.to/2taKqFg) e augurarvi una bella lettura, magari sotto l'ombrellone!

